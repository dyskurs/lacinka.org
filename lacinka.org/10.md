---
layout: simple
title: _p=10.html 
---





## [Cichaje kanańnie kirylicy](http://lacinka.org/?p=10 "Cichaje kanańnie
kirylicy")

**Pra svajo staŭleńnie da łacinki apaviadaje piśmieńnik Uładzimir Arłoŭ.** Na
jahonuju dumku, raniej ci paźniej adukavanyja biełarusy buduć adnolkava dobra
vałodać kirylicaj i łacinkaj.

**Uładzimir Arłoŭ:** — Biełaruskaja łacinka — heta nia štości fantastyčnaje,
nie niejkaja ideja, vymyślenaja ŭ čas apošniaj chvali biełaruskaha
adradžeńnia. Na łacincy pisali j vydavali svaje knihi klasyki novaj
biełaruskaj litaratury: Vincent Dunin-Marcinkievič, Francišak Bahuševič,
łacinkaju vychodzili šmat jakija knihi Janki Kupały, Jakuba Kołasa. Tradycyja
vykarystańnia łacinki zachoŭvalasia kali źjaviłasia pieršaja lehalnaja
biełaruskaja hazeta „Naša Niva”, jakaja adyhrała vyklučnuju rolu i ŭ
vypracoŭcy litaraturnaj movy, i na praciahu hadoŭ „Naša Niva” vychodzila
paralelna kirylicaj i łacinkaju. Łacinkaju drukavalisia teksty na bielaruskaj
emihracyi. Šmat jakija vydańni vychodzili łacinkaju ŭ 20-30-ja hady ŭ
Zachodniaj Biełarusi. U adnoj Vilni, kali ja nie pamylajusia, łacinkaju bolš
za 10 biełaruskich peryjadyčnych vydańniaŭ vychodziła ŭ toj čas.

    Uładzimier Arłoŭ
![Uładzimier Arłoŭ](http://lacinka.org/images/stories/Ludzi/arlou2.jpg)

    „Ja dumaju, što ŭ addalenaj perspektyvie biełarusy prynamsi buduć adnolkava volna vałodać kirylicaj i łacinkaj”.

Tamu ja liču, što adukavany biełarus musić prynamsi być znajomym z łacinkaju.
Tym bolš u časy internetu. Nia viedaju, ci jość u prahramie biełaruskaha
humanitarnaha liceju znajomstva z łacinkaju ciapier, ale kali moj małodšy syn
Bahdan vučyŭsia tam hadoŭ dziesiać tamu, liceisty znajomilisia z łacinkaju. I
ja viedaju, što potym traplajučy ŭ Polšču, u Čechiju, Słavakiju, jak moj syn,
naprykład — jon to na futbolnyja matčy jeździŭ, to ŭ niejkija letniki — jon
značna bolš upeŭniena pačuvaŭ siabie, čym tyja biełaruskija dzieci ci
padletki, jakija z łacinkaj byli nie znajomyja.

Pa-mojmu, viedajučy bielaruskuju łacinku, možna absalutna svabodna čytać i
šyldy i vydańni i ŭ Polščy, i ŭ Čechii. Tamu ja liču, što, na dobry ład, u
budučaj Biełarusi — u toj Biełarusi, dzie budzie panavać nie antynacyjanalny
režym, a ŭłada, jakaja budzie kłapacicca pra zachavańnie nacyjanalnych
kaštoŭnaściaŭ, pra ich raźvićcio — u toj Biełarusi kožny školnik pavinien
budzie znajomicca z łacinkaju. Heta nia značyć, što ŭ niejkaj bližejšaj
perspektyvie mahčymy, skažam, pierachod na łacinku. Ja dumaju, što heta moža
być perspektyvaj dosyć addalenaj, choć, na maju dumku, raniej ci paźniej heta
musić adbycca.

Ja nia tak daŭno byŭ u Čarnahoryi i ŭ Serbii, ja bačyŭ, što ŭ hetych krainach,
jakija raniej pieravažna karystalisia kirylicaj, ciapier ja b nie skazaŭ, što
kirylica zajmaje navat 50% tekstaŭ, vizualnaha afarmleńnia. Ja dumaju, što
kali kazać pra Čarnahoryju, to tam kirylica acaleła pieravažna ŭžo tolki ŭ
pravasłaŭnych chramach, bo navat darožnyja pakazalniki i ŭsia reklama
pieraviedzienyja na łacinku. I, skažam, jak zojdzieš u kniharniu, źviartaješ
uvahu na knižki dla dziaciej: „Vučym łacinku”. Vydadzienyja padručniki i
prosta roznyja knižki, jakija razmaloŭvaješ. Toje samaje ŭ Serbii. Moža być u
niejkaj mienšaj stupieni.

U adnym maim ese, jakraz pra Čarnahoryju, „Kryžy Montenegra”, jość taki
raździelčyk: „Cichaje kanańnie kirylicy”. Ja vam skažu ščyra, što jon vyklikaŭ
hnieŭ niekatorych movaznaŭcaŭ, maich znajomych… Mianie tam abvinavacili ŭ
čymści… Ale ja dumaju, što ŭ addalenaj perspektyvie biełarusy prynamsi buduć
adnolkava volna vałodać kirylicaj i łacinkaj, jak heta ciapier jość u Serbii.

**Ci ciapier maje sens vydavać knihi łacinkaj?**

— Ja dumaju, što ciapier heta nie pavialičyć, biezumoŭna, kolkaści čytačoŭ
biełaruskaj litaratury, ale ja zhodny z Andrejem Chadanovičam, što jak
eksperyment karotkija teksty, moža być paetyčnyja zborniki, całkam mahčyma
vydavać łacinkaju i ja nia dumaju, što kolkaść čytačoŭ istotna źmienšycca,
skažam, u taho ž paetyčnaha zbornika, kali jon budzie vydadzieny łacinkaj.

Naadvarot, moža chto-niebudź zachoča ŭdaskanalić svaje viedy łacinki i voźmie
ŭ ruki hetuju knihu? Nu, u naš čas, naprykład, asobnyja numary „Našaj Nivy”
vychodzili całkam łacinkaju. Ja b nie skazaŭ, što ja ich čytaŭ z takoj samaj
lohkaściu jak i nadrukavanyja kirylicaj, ale mnie było cikava i ja čytaŭ
sumlenna, i, moža być, ad pačatku da kanca kab udaskanalić svajo viedańnie
bielaruskaj łacinki.

[Aŭdyjo
versija](http://www.lacinka.org/fajly/ludzi_pra_lacinku/U.arlou.m3u)[](http://www.polskieradio.pl/polonia/by)

[RSS feed](http://lacinka.org/?feed=rss2&p=10) | [Trackback
URI](http://lacinka.org/wp-trackback.php?p=10)

![](http://lacinka.org/wp-
content/plugins/briansthreadedcomments.php?image=spacer.png)
![janka](http://lacinka.org/wp-content/comvatars/identified-
pool/contact_unknown.png) janka

2006-11-30 15:46:31

oj, nie viedaju, szto i skazac'.adnaznaczna, treba pamiatac' usim, szto
niekali byla i nas lacinka, alie zaraz pieravodzic' usiu Bielarus' na lacinku,
prynamsi, niedareczna. czym kirylica nie vyjszla? zblizhaje z Rasiejaj?
hlupstva! da taho zh va uschodnih slavian histaryczna zamacavalasia mienavita
kirylica.

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=10)



![](http://lacinka.org/wp-
content/plugins/briansthreadedcomments.php?image=spacer.png)
[![Zołak](http://lacinka.org/wp-content/comvatars/identified-
pool/contact_unknown.png)](http://www.lacinka.org)
[Zołak](http://www.lacinka.org)

2006-11-30 16:00:57

Nie chvalujciesia, Janka, nichto ŭsiaje Biełarusi na łacinku pieravodzić nie
źbirajecca. Ja vam heta abiacaju.

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=10)



[ Naciśni, kab skasavać „kamentar”. ](javascript:reRoot\(\))

**Imia** (abaviazkova)

**E-mail** (Abaviazkova - nia budzie bačny inšym)

**URI**

**Tvoj kamentar** ([źmienš](javascript:changeCommentSize\(-80\);) |
[pabolš](javascript:changeCommentSize\(80\)))

 Kanvertuj u łacinku (Što heta takoje, i jak pracuje?)

Dazvolenyja tagi: <a href="" title=""> <abbr title=""> <acronym title=""> <b>
<blockquote cite=""> <code> <em> <i> <strike> <strong>

Papiaredni prahlad:

Notify me of followup comments via e-mail


|

 
  
  
---|---  
  







 



  *[RSS]: Really Simple Syndication


