---
layout: simple
title: _p=9.html 
---





## [Jak lohka i prosta pisać łacinkaj](http://lacinka.org/?p=9 "Jak lohka i
prosta pisać łacinkaj")

Doŭhi čas było niezrazumieła, jak roznyja razumnyja dziadźki pišuć łacinkaj,
bo jany nikoli nie raskryvali svaich sakretaŭ. Nadyjšoŭ čas pahladzieć na
vantroby tajamnicy. Vielmi chutka ty daviedaješsia, jak ža jany heta robiać, i
što zdabyć symbali biełaruskaj łacinki našmat praściej, čym heta zdajecca
niaŭzbrojenym mozgam.

Usia sprava ŭ tym, što heta choć i prosta, ale nie zusim vidavočna. A voś
zdabyvać łacinku my budziem pad Windows 2000/XP, jak pad najbolš
raspaŭsiudžanyja i zručnyja dla hetaha systemy. Kali ŭ ciabie Windows 95/98,
to raju adrazu ž pakinuć ideju pisać łacinkaj, bo narmalna tam rabić heta
niemahčyma. I nienarmalna taksama. A kali ŭ ciabie lubaja inšaja systema, to,
spadziajusia, tabie lohka budzie abahulnić pryviedzienyja tut idei.

Nasamreč, sposabaŭ šmat. Tamu prapanuju tabie ich, a tvaja zadača — vybrać
najbolš zručny i prydatny. Pajechali!

**Sposab nul: kanvertavalnicki**

Našto łamać sabie hałavu, kali možna prosta napisać kirylicaj toje, što treba
napisać łacinkaj, uziać jaki-niebudź [kanvertatar tekstu z kirylicy ŭ
łacinku](http://lacinka.org/index.php?option=com_content&task=view&id=18&Itemid=2)
i prosta pierahnać patrebny kavałak tekstu? Možna. Ale heta niecikava. Da taho
ž, kali treba pisać łacinkaj čaściej za dva razy na hod, sposab robicca
niazručnym. Tym bolš, kiryličnaj raskładki moža prosta nia być. I jašče adzin
admoŭny momant: na siońniašni dzień nie isnuje ŭniversalnaha kanvertatara,
jaki b nie naparoŭ pamyłak u jakoj-niebudź specyfičnaj kanstrukcyi, tamu paśla
daviadziecca ŭsio praviarać uručnuju i vypraŭlać znojdzienyja pamyłki. Niachaj
ich vielmi, vielmi niašmat, ale časam jany traplajucca.

**Sposab adzin: tabličny**

Uklučaješ „Tablicu symbalaŭ” (Start › Run › „charmap”). Vybiraješ jaki-niebudź
unicodeavy šryft (naprykład, Tahoma), a nabor symbalaŭ vyznačaješ jak
„Unicode”. Paśladoŭna vyłučajučy patrebnyja symbali i naciskajučy „Vybrać”
składaješ słova. Paśla ciśnieš „Kapijavać”, i składzienaje słova traplaje ŭ
bufer abmienu. Ad hetaha momantu jaho možna ŭstavić u kožnuju pragramu praz
Redagavańnie › Ustavić, abo prosta nacisnuŭšy Ctrl+V.

Taksama možna kapijavać z tablicy symbalaŭ nia ŭsie symbali, a tolki tyja, što
majuć dyjakrytyčnyja znaki, a astatnija ŭvodzić z klavijatury. Heta nia tolki
spraščaje ŭvod, ale i pryśpiešvaje jaho.

![sposab adzin:
tabličny](http://www.lacinka.org/images/stories/prylady/01.gif)

**Sposab dva: aŭtazamienavy**

Dla hetaha spatrebicca MS Word. Chaj heta budzie Word XP. Filazofija
nastupnaja: kali naciskaješ peŭnuju paśladoŭnaść klavišaŭ, Word jaje
zamianiaje na inšuju. Skažam, chaj Word zamianiaje spałučeńni „s^” na „š”. Dla
hetaha adkryvaješ akno Servis › Aŭtazamiena i dadaješ adpaviednaje praviła. I
tak dla ŭsich litaraŭ łacinki, jakija niemahčyma ŭvieści z klavijatury.
Symbali z dyjakrytyčnymi znakami možna kapijavać z „Tablicy symbalaŭ”.
Registar litaraŭ Word karektuje aŭtamatyčna, tamu dastatkova ŭvodzić tolki
praviły dla maleńkich litaraŭ. Varta zaznačyć, što dla kožnaj movy Word maje
svoj słoŭnik aŭtazamieny. I praviły aŭtazamieny buduć pracavać tolki z tekstam
toj movy, dla jakoj jany byli stvoranyja. Movu tekstu možna vyznačyć u
dyjalogu Servis › Mova › Vyznačyć movu. Časam zamiena adbyvajecca nie adrazu:
paśla ŭvodu nastupnaj litary abo paśla nacisku prahału.

![sposab dva:
aŭtazamienavy](http://www.lacinka.org/images/stories/prylady/02.gif)

Taksama karystajučysia prahramaj MS Word možna ŭvodzić dyjakrytyčnyja znaki
praz Ustavić › Symbal. Hety sposab vielmi padobny da pieršaha.

U inšuju pragramu tekst možna skapijavać, naprykład, praz bufer abmienu.

**Sposab dva z pałovaj: UniRedavy**

Pa sutnaści, heta taja samaja aŭtazamiena, ale sposab adroźnivajecca ad
papiaredniaha tym, što realizujecca pry dapamozie nievialikaj biaspłatnaj
pragramki UniRed. Apošniuju versiju pragramy možna ŭziać na staroncy
<http://www.sourceforge.net/projects/unired/>. Padrabiaznaja instrukcyja pa
naładcy i vykarystańni łacinki ŭ pragramie pryviedjenaja ŭ
[pieršakrynicach](http://lacinka.org/index.php?option=com_content&task=view&id=15&Itemid=2).
Da taho ž pieršyja siem punktaŭ raździełu „Padrychtoŭka” choć i zdajucca
niezvyčajna składanymi, ich možna pračytać prosta dla aznajamleńnia, u tym
liku i sa sposabami dadavańnia i redagavańnia ŭłasnych spałučeńniaŭ symbalaŭ.

![sposab dva z pałovaj:
juniredavy](http://www.lacinka.org/images/stories/prylady/03.gif)

**Sposab try: raskładkavy**

Ale jak pišuć narmalnyja ludzi? Naciskajuć na klavišu i atrymlivajuć litaru. I
nijakich tablic, kapijavańniaŭ i kanvertavańniaŭ. Našto patrebnyja ŭsie hetyja
vyčvareńni, kali možna prosta naciskać na klavišy?

Usio, što dla hetaha treba — raskładka klavijatury. I, jak ni dziŭna, jaje
navat možna znajści. Pa adrasie
<http://www.zedlik.com/lacinka/pragramy/kbdbeltp/> možna ŭziać raskładku
biełaruskaj łacinki „Belarusian (Latin) Programmers”. Jana źjaŭlajecca
zvarotna sumiaščalnaj z raskładkaj angielskaj movy, akramia dvuch
akaličnaściaŭ: klavišy „`” i „~” źjaŭlajucca miortvymi, to bok pracujuć
nastupnym čynam. Paśla nacisku na adnu z hetych klavišaŭ systema zapaminaje,
jakaja klaviša była nacisnutaja, i čakaje nacisku nastupnaj. Spałučeńnie
symbalaŭ, jakoje atrymajecca paśla nacisku dźviuch klavišaŭ, systema šukaje a
admysłovaj tablicy symbalaŭ, jakaja adpaviadaje pieršaj nacisnutaj klavišy z
pary. Peŭnym kambinacyjam adpaviadaje peŭnaja litara z dyjakrytyčnym znakam.
Usie jany pryviedzienyja ŭ apisańni samoj raskładki. Kali spałučeńnie symbalaŭ
u tablicy nia znojdziena, viartajucca abodva ŭviedzienyja symbali: toj, jaki
adpaviadaje miortvaj klavišy, i toj, jaki adpaviadaje klavišy, nacisnutaj
paśla jaje. Kab atrymać prosta symbal, jaki adpaviadaje miortvaj klavišy,
treba paśla jejnaha nacisku nacisnuć na prahał. Litary biełaruskaj łacinki,
jakija ŭtrymlivajuć dyjakrytyčnyja znaki, uvodziacca z vykarystańniem
miortvych klavišaŭ. Choć na słovach heta vyhladaje składanym, u sapraŭdnaści
ŭsio vielmi prosta. Dastatkova pierakanacca samomu.

Ale ŭ raskładcy praduhledžanyja dva sposaby ŭvodu litaraŭ, jakich nie chapaje
na standartnaj klavijatury. Druhi sposab — adnačasovy nacisk spałučeńnia
klavišaŭ AltGr i jakoj-niebudź jašče, jakoj adpaviadaje taja ci inšaja litara
ci symbal. Schiemy pryviedzienyja ŭ apisańni raskładki.

Jašče adna alternatyŭnaja raskładka — [Belarusian (Latin)
(Custom)](http://www.zedlik.com/lacinka/pragramy/kbdbeltc/) — maje litary
biełaruskaj łacinki raźmieščanyja zamiest niačasta ŭžyvalnych symbalaŭ. Hetuju
raskładku ŭžo našmat ciažej vykarystoŭvać u jakaści alternatyvy raskładcy
angielskaj movy z mahčymaściu ŭvodu ŭsich litaraŭ biełaruskaj łacinki, ale
choć heta zrabić i mahčyma, raskładka maje svaje plusy i minusy.

Takim čynam, kali ty vyrašyš spynicca na hetym sposabie ŭvodu litaraŭ, to
možaš vybrać sabie raskładku pa svaim guście. Ustalavańnie raskładki ŭ systemu
nie vyklikaje nijakich ciažkaściaŭ i padrabiazna raśpisanaje ŭ fajłach
apisańnia, jakija možna znajści ŭ pakunku raskładki. A vykarystoŭvać jaje —
jak i lubuju inšuju raskładku kłavijatury: naciskać na klavišy i atrymlivać
vynik.

**Sposaby čatyry i piać**

Uvohule, pryviedzienaha tekstu ŭžo chopić, kab zrabić nialohki vybar. Ale
jašče zastajucca dva varyjanty, jakija, biezumoŭna, možna vykarystoŭvać, ale
stadyja ichnaj padrystoŭki da vykarystańnia krychu ciažejšaja za ŭsie
razhledžanyja. Ale, mahčyma, tabie taksama varta ich pasprabavać.

Jość takaja fajnaja pragramka Parawin XP, jakaja paśla svajoj integracyi ŭ
systemu dazvalaje stvarać ułasnyja raskładki, takija, jakija chočaš ty, ź
lubymi znakami i symbalami. Nichto nie pieraškaždaje stvaryć sabie i raskładku
dla łacinki. Adzinaja prablema — pragrama kamercyjnaja, i dzie jaje ŭziać ja
nia viedaju. Tamu spasyłki nie pryvodžu.

I apošni sposab. Na staroncy <http://www.pravapis.org/download_by.asp> možna
ŭziać jašče adnu raskładku łacinki dla Windows 2000/XP. Raskładka idzie ŭ
vyhladzie dll-fajłu, jaki treba skapijavać u systemnuju tečku, abnavić śpis
movaŭ u rejestry i dadać movu z novaj raskładkaj. Uvieś praces ustalavańnia
padrabiazna raśpisany. Adzinaje, litary z dyjakrytyčnymi znakami raźmieščanyja
na klavijatury nia vielmi lagična.

**Łyžka dziohciu**

Biezumoŭna, ŭsio heta było b vydatna, kali b nia toje, što na śviecie niama
nivodnaha šyroka raspaŭsiudžanaha adnabajtavaha kadavańnia, jakoje b
utrymlivała ŭsie litary biełaruskaj łacinki. A voś tut pačynajucca prablemy.
Prablemy z tym, što chacia pierachod na Unicode na ŭzroŭni aperacyjnaj systemy
adbyŭsia, jašče isnuje šerah pragramaŭ, nie raźličanych na šmatbajtavyja
kadavańni. Mahu skazać, što vykarystoŭvać łacinku tam budzie prosta
niemahčyma. Dobra toje, što papularnych siarod takich pragramaŭ vielmi mała. Ź
inšaha boku, peŭnyja pragramy, jakija deklarujuć i padtrymlivajuć
šmatbajtavyja kadavańni na ŭzroŭni kodu, nasamreč vykarystoŭvajuć sposab
uvodu, jaki zaležyć ad kadavańnia. Adnabajtavaha kadavańnia, jakoje
adpaviadaje peŭnaj movie. I heta ŭ pieršuju čarhu prablema mienavita
kadavańniaŭ. Choć pragrama maje unicodeavy interface z boku kodu i
vykarystoŭvajecca unicodeavy sposab uvodu, usie pieravahi Unicode hublajucca
pry vykarystańni movazaležnaha ŭvodu. Symbali, adsutnyja ad symbalaŭ movy
ŭvodu, ŭvieści pry dapamozie raskładki prosta niemahčyma. Ale byŭ vyjaŭleny
sposab, jaki dazvalaje ŭ bolšaści vypadkaŭ abyjści heta abmiežavańnie. Kali
patrebny tekst napisać u jakoj-niebudź pragramie, dzie Unicode całkam
padtrymlivajecca (skažam, Notepad abo Word), a paśla skapijavać jaho praz
bufer abmienu ŭ takuju pragramu, to tekst budzie pieradadzieny biez
skažeńniaŭ.

Ja nia budu pryvodzić nazvy hetych pragramaŭ. Jany jość, i pra heta prosta
treba viedać. Luboje nieadekvatnaje ŭsprymańnie łacinki jakoj-niebudź
pragramaj — heta ŭ bolšaj stupieni prablema z apracoŭkaj Unicode ŭ hetaj
pragramie. Pragramy abnaŭlajucca i pierapracoŭvajecca. I ŭsio idzie da taho,
što karystacca lubym interfacem budzie adnolkava zručna: łacinkaj, kirylicaj
ci arabicaj.

**Update ad 25 śniežnia 2006**

Z raskładkaj „Belarusian (Latin) Programmers” była zaŭvažanaja adna cikavaja
akaličnaść. Pieršapačatkova jana technična hruntavałasia na biełaruskaj movie
i ŭ systemu staviłasia jak dadatkovaja raskładka biełaruskaj. Ale kali
pierakanać raskładku, što jana nasamreč źjaŭlajecca raskładkaj adnoj z
centralnaeŭrapiejskich movaŭ, i, adpaviedna, pastavić u systemu pad adnoj z
takich movaŭ (a heta vuhorskaja, polskaja, rumynskaja, słavienskaja, serbskaja
łacina, charvackaja abo českaja), raskładka pačynaje vydatna pracavać u
bolšaści prahramaŭ, jakija dahetul jaje nie razumieli. Prablema ŭźnikaje chiba
što tolki ź litaraj «ŭ», zamiest jakoj možna vykarystoŭvać litaru «ú». Vialiki
krok napierad, chacia prablemy jašče całkam nia vyklučanyja. Raskładka
abnoŭlenaja da versii 1.1, ale dla jaje ŭstalavańnia ŭ systemu patrebna
vydalić papiaredniuju versiju.

Vialiki dziakuj [Macieku Królu](http://www.nrm.art.pl), jaki heta zaŭvažyŭ.

j.Zedlik, <http://www.zedlik.com/>

[RSS feed](http://lacinka.org/?feed=rss2&p=9) | [Trackback
URI](http://lacinka.org/wp-trackback.php?p=9)

![](http://lacinka.org/wp-
content/plugins/briansthreadedcomments.php?image=spacer.png)
![Z'micier](http://lacinka.org/wp-content/comvatars/identified-
pool/contact_unknown.png) Z'micier

2006-11-15 16:49:30

Файны сайт, годная справа! Дазнаўся пра вас з CD :B:N:. Перакананы, што вашая
праца прынясе плён. Лацінка - найважнейшы набытак крывіцкае традыцыі,
пагарджаючы лацінкай, мы звужаем наш цывілізацыйны абсяг і пазбаўляем мову
рэдкай магчымасьці бытаваньня ў двох правапісах. Зьвяртаюся да
"лацінаскептыкаў": будзьце рэалістамі, не спрабуйце супрацьстаяць натуральнаму
разьвіцьцю мовы. Кірыліца ня зьнікне і не "пакрыўдзіцца" з прычыны пашырэньня
лацінкі, а вось магчымасьці і сфэра ўжытку роднай мовы толькі пашырацца!

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=9)

![](http://lacinka.org/wp-
content/plugins/briansthreadedcomments.php?image=spacer.png)
![Rukar](http://lacinka.org/wp-content/comvatars/identified-
pool/contact_unknown.png) Rukar

2006-11-19 04:59:43

"Дазнаўся пра вас з CD :B:N:"  
Мабыць не ты(вы) адзiн ![:\)](http://lacinka.org/wp-
includes/images/smilies/icon_smile.gif) ))

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=9)





![](http://lacinka.org/wp-
content/plugins/briansthreadedcomments.php?image=spacer.png) [![Usie zołki
śvietu&#8230; &raquo; Blog Archive &raquo; Śviatło ŭ kancy
tunelu](http://lacinka.org/wp-content/comvatars/anonymous-
pool/contact_unknown.png)](http://xn--zoak-11a.net/?p=978) [Usie zołki śvietu…
» Blog Archive » Śviatło ŭ kancy tunelu](http://xn--zoak-11a.net/?p=978)

2006-11-17 11:22:01

[…] Heta čałaviek piša pra Łacinku.org. Pryjemna časam razumieć, što ty nie
adizn. […]

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=9)



![](http://lacinka.org/wp-
content/plugins/briansthreadedcomments.php?image=spacer.png)
![Tanita](http://lacinka.org/wp-content/comvatars/identified-
pool/contact_unknown.png) Tanita

2007-01-22 16:04:07

Шкада. Чалавека. Усякае божае стварэнне — эксклюзіўна.

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=9)

![](http://lacinka.org/wp-
content/plugins/briansthreadedcomments.php?image=spacer.png) [![Alaksandar
Navicki](http://lacinka.org/wp-content/comvatars/registered-
pool/81.png)](http://slounik.pl) [Alaksandar Navicki](http://slounik.pl)

2007-01-22 16:15:00

Bolšaść ludziej, dla jakich biełaruskaja mova čužaja, majuć padobnuju
pazycyju.

Jana pakazalnaja. Tamu nie kasuju hetaha kamentara. Chaj ludzi zachodziać,
dumajuć.

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=9)





![](http://lacinka.org/wp-
content/plugins/briansthreadedcomments.php?image=spacer.png)
![xopca](http://lacinka.org/wp-content/comvatars/identified-
pool/contact_unknown.png) xopca

2007-03-16 15:52:01

Dziakuj vialiki! )  
Budu vuczycca lacinke ))

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=9)



[ Naciśni, kab skasavać „kamentar”. ](javascript:reRoot\(\))

**Imia** (abaviazkova)

**E-mail** (Abaviazkova - nia budzie bačny inšym)

**URI**

**Tvoj kamentar** ([źmienš](javascript:changeCommentSize\(-80\);) |
[pabolš](javascript:changeCommentSize\(80\)))

 Kanvertuj u łacinku (Što heta takoje, i jak pracuje?)

Dazvolenyja tagi: <a href="" title=""> <abbr title=""> <acronym title=""> <b>
<blockquote cite=""> <code> <em> <i> <strike> <strong>

Papiaredni prahlad:

Notify me of followup comments via e-mail


|

 
  
  
---|---  
  







 



  *[RSS]: Really Simple Syndication


