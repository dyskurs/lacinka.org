---
layout: simple
title: _p=14.html 
---





## [Łacinizatary ŭ siecivie](http://lacinka.org/?p=14 "Łacinizatary ŭ
siecivie")

Całkam zrazumiełym i lahičnym źjaŭlajecca imknieńnie čałavieka spraścić sabie
žyćcio. U svoj čas pragramisty darvalisia da łacinki i adrazu zrazumieli, što
farmalna jana ad kirylicy adroźnivajecca chiba što tolki symbalami. Zrazumieli
i adrazu stvaryli novuju prahramu — pieršy łacinizatar. Skazać, jakaja
mienavita prahrama była pieršaj, ciažka, bo ŭ lubym vypadku znojdziecca aŭtar,
jaki zakryčyć: «A ja jašče ŭ šaścidziasiatyja na perfakartach łacinizatary
muciŭ». Mahčyma, tamu nia budziem vyśviatlać, chto byŭ pieršym, a zirniem na
fakty, i paraŭnajem dastupnyja siońnia łacinizatary.

Kanvertataraŭ z kirylicy ŭ łacinku zaraz raźviałosia stolki, što vyłučyć adzin
najlepšy z proćmy astatnich, nie pasprabavaŭšy karystacca kožnym, nadzvyčaj
ciažka. Heta i źjaviłasia padstavaj dla praviadzieńnia adnosnaha paraŭnańnia
łacinizataraŭ, dastupnych siońnia karystalniku. Takim čynam, u siońniašnim
drive-teście udzieł biaruć: Biełazar v3.6.2.2015, CyrLat-HTML v1.1, Cyr/Lat
Converter v1.10, Cyr2Lat, kirlat, Moŭny Kanvertar v2.3 i Kir2Lac v2.0.2.
Akramia hetaha makrasy dla Microsoft Word cyrlat i word2000, a taksama try
online-łacinizatary.

**Pra abstalavańnie i praces testavańnia**

Testavańnie pravodziłasia na angielskaj WinXP Pro z vykarystańniem kodavaj
tablicy windows-1251 dla nieunicodeavych prahramaŭ. Kanvertavałasia apovieść
V.Bykava «Vaŭčynaja jama» (130Kb). Rejtyng vyličaŭsia jak siaredniaja
arytmetyčnaja punktaŭ, atrymanych łacinizataram za interfejs, chutkaść pracy,
jakaść kanvertavańnia, najaŭnaść dadatkovych mahčymaściaŭ i zručnaść
karystańnia vynikam pracy prahramy. Punkty adnosnyja i pryviedzienyja
mienavita ŭ takoj paśladoŭnaści. Aceńvałasia tolki častka prahramy, źviazanaja
z łacinizavańniem kiryličnaha tekstu.

### Prahramy

**Biełazar** v3.6.2.2015  
Aŭtar: Aleh Azaroŭski  
Staronka prahramy: [belazar.belinter.net](http://belazar.belinter.net)  
Pamier: 1,9Mb (razam sa słoŭnikam)

[![](http://lacinka.org/images/stories/prylady/belazar.gif)](http://lacinka.org/images/stories/prylady/belazar.gif)

Taki svojeasablivy kambajn, pra jaki ŭžo chodziać lehiendy. Niekatoryja ź
jahonaj dapamohaj pišuć teksty svaich tvoraŭ, inšyja ž prosta abmiažoŭvajucca
funkcyjaj pierakładu. I choć pierakład hety jašče nia vielmi daskanały, u
apošnich versijach prahramy źjaviłasia funkcyja ekspartu ŭ łacinku, a
mienavita jana nas jakraz i cikavić. prahrama moža zachoŭvać łacinku ŭ
kadyroŭcy cp-1257 i ŭ farmacie HTML Unicode. U pieršym vypadku apovieść była
kanvertavanaja ŭ łacinku za 1 sekundu, u druhim vypadku — za 54 sekundy. Ale
jakaść kanvertavańnia vielmi nizkaja: słova «вераб'і» kanvertujecca ŭ
«vierab'i» u toj čas, kali apostrafa ŭ łacincy ŭvohule nie isnuje, «у Балёньі»
— u «u Balońi», «Заслаўе» pierajšło ŭ «Zasłaŭie». Fajna, što słova «ЯНКА» było
łacinizavanaje ŭ «JANKA». Litara «g» uźnikaje ŭ vynikovym tekście ŭ tych i
tolki tych vypadkach, kali prahrama sustrenie spałučeńnie litaraŭ «зг», što
vielmi drenna, bo bolšaja častka «g» zastaniecca nieraspaznanaj, a taksama
prahrama naŭtykaje lišnich «g» u słovach, dzie druhaja litara ŭ spałučeńni
«зг» źjaŭlajecca frykatyŭnym hukam: naprykład, u spałučeńniach korania z
prystaŭkaj. prahrama całkam ihnaruje litaru «ґ» i pieradaje jaje ŭ łacinku
biez anijakich źmienaŭ. Było b dobra pry najaŭnaści ekspartu ŭ kadavańni HTML
Unicode zrabić mahčymaść aŭtamatyčnaj ustaŭki HTML-farmatavańnia, prynamsi
pieranosu na novy radok. Nia moža pracavać biez ustaloŭki, što taksama nie
źjaŭlajecca plusam prahramy.  
Rejtyng: 4.4 (8/2/2/5/5)

**CyrLat-HTML** v1.1  
Aŭtar: Źm. Hulecki  
Staronka prahramy:
[www.geocities.com/belarus_coins/cyrlat.html](http://www.geocities.com/belarus_coins/cyrlat.html)  
Pamier: 1,1Mb (542Kb va ŭstalovačnym archivie)

![](http://lacinka.org/images/stories/prylady/cyrlat-html.gif)

Prahrama, jak heta zrazumieła z nazvy pryznačanaja tolki dla kanvertavańnia
kirylicy ŭ łacinku i zachavańnia vyniku ŭ vyhladzie HTML-staronki ŭ
adpaviednym kadavańni. Moža kanvertavać tekst jak sa źniešniaha fajłu, tak i z
admysłovaha pola, kudy jaho treba ŭvodzić. Apovieść z fajła kanvertavałasia
krychu mienš za 3 sekundy, z ekranu — za 7. Adrazu kidajecca ŭ vočy, što
prahrama zamiest litary «ŭ» uparta vykarystoŭvaje «ū», choć u biełaruskaj
łacincy vykarystoŭvajecca pieršaja, a Unicode dazvalaje vykarystoŭvać lubuju.
Taksama nia vielmi spadabałasia, što praces ekspartu tekstu z pola na ekranie
prahrama robić niapravilna z-za čaho ŭźnikajuć dadatkovyja pieranosy radkoŭ.
Pra HTML-tagi prahrama taksama ničoha nia viedaje. Aproč taho, «вераб'і» byli
pieratvoranyja ŭ «vierabi», «у Балёньі» — va «u Balońi», «зь Я.Чачотам»
pieratvaryłasia ŭ «ź JA. Čačotam» — prablemy z registram litaraŭ. Cikava jašče
toje, što słova «функцыі» prahrama kanvertuje ŭ «funkcyji», a «у Заслаўі» — u
«u Zasłaūi», choć praviła tut adno i toje ž.  
/* Tut varta zaznačyć, što zaraz suisnujuć dva najbolš raspaŭsiudžanyja
varyjanty klasyčnaj łacinki: taja, dzie huk [ji] pieradajecca jak «i» i taja,
dzie jon pieradajecca jak «ji». Bolšaść łacinizataraŭ pabudavanyja pad pieršy
varyjant, a hety, vidać, — pad druhi. Uvohule, kali nie skazana advarotnaha,
treba ličyć, što kanvertatar vykarystoŭvaje pieršy varyjant łacinki. */  
Słova «ЯНКА» tut taksama kanvertujecca ŭ «JANKA», što niesumnienna źjaŭlajecca
plusam.  
Rejtyng: 5.8 (8/9/4/1/7)

**Cyr/Lat Converter** v1.10  
Aŭtar: Viktar Aŭtuška  
Staronka prahramy: [lng.belinter.net](http://lng.belinter.net)  
Pamier: 479Kb (228Kb va ŭstalovačnym archivie)

![](http://lacinka.org/images/stories/prylady/cyrlatconverter.gif)

Vakno prahramy padzielenaje na dźvie častki: u adnoj kiryličny aryginał, u
druhoj — vyniki łacinizavańnia. Prahrama maje mahčymaść kanvertavańnia tekstu
ŭ adno z troch kadavańniaŭ: CE, Baltic, ASCII. Uvohule, algarytm pracuje
pravilna, ale, na žal, vynik vielmi zaležyć ad kadavańnia, pryčym karystacca
im ciažka (kali navat uvohule mahčyma) biez najaŭnaści Baltic codepage, jakaja
jość daloka nia ŭ kožnaha. U kožnym z kadavańniaŭ «Jama» była łacinizavanaja
za kala 10 sekundaŭ.  
Rejtyng: 5.4 (6/6/9/4/2)

**Cyr2Lat**  
Aŭtar: Marat Duchan  
Spasyłka:
[dukhan.at.tut.by/latinka/Cyr2Lat.zip](http://dukhan.at.tut.by/latinka/Cyr2Lat.zip)  
Pamier: 14Kb (niepasredna biblijateka - 2Kb)

Nasamreč heta nie samastojnaja prahrama, a tolki funkcyja kanvertavańnia,
dastupnaja ŭ farmacie lib i ŭ vyhladzie dll-biblijateki. Tamu najbolš zručnaj
jana budzie pry vykarystańni ŭ inšych prahramach u jakaści, naprykład, jadra
łacinizatara abo funkcyi lakalizacyi interfejsu prahramy na łacinku ŭ realnym
časie. Funkcyja prymaje 3 parametry: tekst dla kanveratvańnia, bufer dla
vyniku i daŭžyniu buferu. Chutkaść kanveratvańnia vielmi vysokaja: apovieść
była apracavanaja za ŭsiaho tolki 0,3 sekundy. Ale chiba z «u Balońi» usio
roŭna krychu sapsavała ahulnaje ŭražańnie.  
Rejtyng: 5.25 (-/10/8/0/3)

**Kirlat**  
Aŭtar: Alexander Mikhailian  
Spasyłka:  
Pamier: kala 50Kb

![](http://lacinka.org/images/stories/prylady/kirlat.gif)

Roznyja versii hetaj prahramy chodziać pa internecie, ale znajści sajt, na
jakim by jany raźmiaščalisia, nie atrymałasia. Cikava taksama, što versii nie
numarujucca, ale čas ad času dapracoŭvajucca. Raspaŭsiudžvajecca prahrama
razam z zychodnym kodam, žyvie ŭ systemnym trai i maje niekalki kirunkaŭ
kanvertavańnia, siarod jakich kanvertavańnie z kirylicy ŭ łacinku i nazad.
Prahrama pracuje praz bufer abmienu, kanvertujučy tekst, jaki tam
znachodzicca, i pierazapisvajučy jaho vynikam. Apovieść była łacinizavanaja za
11 sekundaŭ, ale vyniki kanvertavańnia nia vielmi ŭrazili: «вераб'і»
pieratvarylisia ŭ «vierab'i», «у Балёньі» — va «u Balońi», «Заслаўе» — u
«Zasłaŭie», ignarujecca litara «ґ», niezrazumiełyja rečy adbyvajucca z
adzinočnymi jotavanymi litarami (naprykład, kali heta inicyjały), taksama pa
niezrazumiełych pryčynach jotavanyja litary ŭ niekatorych vypadkach
pieradajucca z «i» u toj čas, kali musiać z «j». Zručnaja prahramka dla
chutkaha kanvertavańnia nievialikich tekstaŭ, ale jana jašče musić być
dapracavanaja.  
Rejtyng: 5.0 (8/6/4/2/5)

**Moŭny Kanvertar** v2.3  
Aŭtar: Juraś Michied  
Staronka prahramy:
[www.juras14.net/open.php?r=5](http://www.juras14.net/open.php?r=5)  
Pamier: 43Kb (u archivie; mahčyma, spatrebicca dadatkovaja biblijateka: 58Kb u
archivie)

![](http://lacinka.org/images/stories/prylady/mounykanvertar.gif)

Adna z najbolš daskanałych prahramak siońniašniaha ahladu. Maje tekstavaje
pole, jakoje, vidać, pracuje ŭ kadavańni Unicode, dzie, ułasna, treba
redagavać tekst i hladzieć na vyniki. Taksama prysutničaje ručny vybar naboru
symbalaŭ dla ŭvodu. Takaja mahčymaść vielmi zručnaja pry adsutnaści kiryličnaj
abo łacinkavaj raskładki: prahrama pieratvaraje symbali klavijatury ŭ symbali
adpaviednaj raskładki i vyvodzić ich na ekran. Chacia krychu naziralisia
chiby, kali byŭ vybrany punkt «systemnaja»: symbali, jakija źjaŭlalisia na
ekranie nie adpaviadali symbalam nacisnutych klavišaŭ u systemnaj raskładcy.
prahrama taksama maje zvyčku aŭtamatyčna pieraklučyć raskładku na, jak joj
zdajecca, najbolš relevantnuju, ale heta bolš razdražniaje, bo pieraklučeńnie
adbyvajecca ŭ bolšaści vypadkaŭ tady, kali rabić heta nia treba. Apovieść była
łacinizavanaja za 2 chviliny 6 sekundaŭ. Davoli doŭha. Taksama tut
prysutničaje taja ž chiba ŭ «u Balońi», ale «у Заслаўі» kanvertavałasia ŭ «u
Zasłaŭi», choć vidavočna, što prahrama pieradaje huk [ji] praz «ji». Dalej
karystalniku prapanujecca mahčymaść zachavać vynik u adnym ź piaci farmataŭ,
siarod jakich jość i Unicode. Symbali, jakija nie prysutničajuć u kodavaj
tablicy zachavańnia zachoŭvajucca ŭ h.zv. «HTML-Unicode». Cikava, što kali
vybrać u meniu punkt «Zachoŭvać u Unicode (HTML)», niekatoryja symbali zamiest
Unicode-kodaŭ zachoŭvajucca ŭ adnoj z centralnaeŭrapiejskich kadyrovak, pryčym
nie zrazumieła jakaja kankretna heta kadyroŭka. Aproč łacinizavańnia ŭ
prahramie taksama prysutničajuć funkcyi kirylizavańnia i prymityŭnaha
taraškievizavańnia.  
Rejtyng: 6.2 (8/0/7/6/10)

**Kir2Lac** v2.0.2  
Aŭtar: j.Zedlik  
Staronka prahramy:
[www.zedlik.com/prahramy/kir2lac/](http://www.zedlik.com/prahramy/kir2lac/)  
Pamier: 263Kb (ustalovačny archiŭ)

![](http://lacinka.org/images/stories/prylady/kir2lac.gif)

prahramka z prostym interfejsam na dva poli — zychodny fajł, vychodny fajł — i
pola, u jakoje vyvodziacca ŭsie słužbovyja paviedamleńni adnosna
kanveratvańnia padčas pracy prahramy. Uvachodnymi źviestkami źjaŭlajecca plain
text u kadavańni cp-1251. Vynik prahrama moža zachavać jak taksama plain text
u adnym z čatyroch režymaŭ: łacinkavyja symbali, jakija nie ŭvachodziać u
kadavańnie ASCII zamianiajucca adpaviednymi biaz hačykaŭ, zamianajucca na
pseŭdałacinku z ' i ^, zamianiajucca na HTML kody i zamianiajucca na lubyja
symbali, vyznačanyja karystalnikam. Taksama prysutničaje mahčymaść ekspartu
fajłu ŭ HTML-staronku z zachavańniem farmatavańnia, škada tolki, jano moža być
vykananaje tolki razam z kanvertavańniem u tekstavy fajł. Z dadatkovych
mahčymaściaŭ prapanujecca aŭtavyznačeńnie registru litaraŭ, jakija ŭ kirylicy
pieradavalisia adnym symbalem, a ŭ łacincy — dvuma. I varta zaznačyć, jana
navat krychu pracuje. «Vaŭčynaja jama» była łacinizavanaja za 8, 9 i 11
sekundaŭ u pieršych troch z vyšejzhadanych režymaŭ adpaviedna. Pamyłak
kanvertavańnia nia vyjaŭlena. Vyrazy kštałtu «яНКА» i «ЯНКА» kanvertujucca ŭ,
adpaviedna, «jANKA» i «JANKA». Darečy, isnuje onlinevaja versija hetaha
łacinizatara ([www.zedlik.com/prahramy/kir2lac-
online/](http://www.zedlik.com/prahramy/kir2lac-online/)), ale jon całkam
adpaviadaje win32-prahramie, tamu jak asobny łacinizatar nie razhladaŭsia.  
Rejtyng: 7.8 (9/6/9/8/7)

### Makrasy i online-łacinizatary

Makrasy dla Word i tym bolš online-łacinizatary — heta zusim inšaja vahavaja
katehoryja i nia mohuć paraŭnoŭvacca z kampilavanymi binarnikami. Tamu ličby
adnosna času kanvertavańnia pryviedzienyja chutčej dla paraŭnańnia
adpaviednych kanvertavalnikaŭ pamiž saboj (to bok makrasaŭ z makrasami, a
online-łacinizataraŭ — z online-łacinizatarami). Ale heta nie vyzvalaje ich ad
naležnaj jakaści łacinizavańnia.

**Cyrlat**  
Aŭtar: Alaksiej Kazan  
Staronka prahramy:
[www.geocities.com/alaksiej](http://www.geocities.com/alaksiej) (nie pracuje)  
Pamier: 34Kb (ustalovačny archiŭ)

![](http://lacinka.org/images/stories/prylady/cyrlat.gif)

Uvohule, makrasami nia vielmi zručna kanvertavać vialikija teksty. Mahčyma,
značnuju rolu ŭ hetaj subjektyŭnaj acency hraje chutkaść kanvertavańnia,
jakaja adčuvalna našmat mienšaja. Časam zdarajucca cikavyja rečy. Voś i pry
łacinizavańni apovieści taksama było. Nieviadoma, jakim čynam pracuje makras,
ale, naprykład, čverć «Jamy» — roŭna čaćviertaja častka — była łacinizavanaja
za 13 sekundaŭ, pałova — užo za 51, a nie za 26, jak možna było b zdahadvacca.
Całkam apovieść tak i nie była łacinizavanaja navat za čatyry z pałovaj
chviliny. Pamyłka ź «vierab'i», z «u Balońi», «ґ» makrasu nie viadomaja,
mahčymaść pieradačy dygrafaŭ dvuma litarami ŭ vierchnim registry taksama nie
realizavanaja. Taki voś siaredniačok.  
Rejtyng: 2.5 (-/0/6/0/4)

**Word2000**  
Aŭtar: chacieŭ zastacca ananimny  
Staronka prahramy: nieviadomaja, jość na
[www.lacinka.org](http://lacinka.org/fajly/word2000.zip)  
Pamier: 40Kb (ustalovačny archiŭ)

![](http://lacinka.org/images/stories/prylady/word2000.gif)

Makras ź nia samym lepšym algarytmam pastupovaj zamieny kožnaha symbala padčas
šmatrazovaha prahladu ŭsiaho tekstu. Tym nia mienš, apovieść łacinizavanaja za
98 sekundaŭ, u «vierabjach» zastaŭsia apostraf, usie litary, jakija nie
ŭvachodziać u kadyroŭku ASCII, aproč «ŭ», pieradajucca ŭ niapravilnaj
kadyroŭcy, «ґ» ignarujecca, u niekatorych vypadkach jotavanyja pieradavalisia
z «i», kali nasamreč musili być z «j».  
Rejtyng: 2.75 (-/1/6/0/4)

**Online-
łacinizatar:[www.knihi.com/lacinizatar/](http://www.knihi.com/lacinizatar/)**

Napeŭna, samy viadomy i samy papularny online-łacinizatar. Moža łacinizavać
nia tolki kavałki tekstu z fajłami, a navat sajty ŭ režymie realnaha času. Ale
tut kryjecca pastka: łacinizatar „razumieje” tolki staronki ŭ kadavańni
cp-1251. Staronka ŭ kožnym inšym kadavańni budzie łacinizavanaja niapravilna.
Paśla zahruzki «Vaŭčynaj jamy» na server nazirałasia zatrymka ŭ 5 sekundaŭ,
paśla jakoj pačaŭ vyvodzicca vynik. To bok apovieść była łacinizavanaja
prykładna za čas, roŭny času zatrymki. Zrešty, kali čas zahruzki samoha fajła
i atrymańnia vyniku našmat pieravyšaje čas kanvertavańnia, apošni nia hraje
značnaj roli. Pamyłki: «vierabi», «u Balońi». Łacinizatar sprabuje aŭtamatyčna
vyznačać registar dygrafaŭ, adpaviadajučych vialikim litaram, ale praskokvajuć
chiby z inicyjałami. «ґ» ignarujecca, «ŭ» pieradajecca jak «ú».  
Rejtyng: 5.0 (4/7/6/4/4)

**Online-
łacinizatar:[www.pravapis.org/latin.asp](http://www.pravapis.org/latin.asp)**

Hety łacinizatar pabudavany na regularnych vyrazach i kanvertuje tekst šlacham
šmatlikich prahladaŭ usiaho tekstu i zamieny pa adnoj i toj ža litary na jejny
łacinkavy adpaviednik. U archivach
[www.livejournal.com](http://www.livejournal.com) možna navat adšukać zychodny
kod na ASP. Apovieść łacinizatar kanvertavać admoviŭsia, skazaŭšy «Request
object error 'ASP 0107 : 80004005′, Stack Overflow». Maleńkija teksty
łacinizujucca, ale nia vielmi jakasna: «vierabi», «u Balońi». Nijakich
dadatkovych mahčymaściaŭ, na žal, nie praduhledžana.  
Rejtyng: 3.0 (5/0/6/0/4)

**Online-łacinizatar:[slounik.pl](http://slounik.pl)**

Hety kanvertar moža apracoŭvać teksty ŭ niekalkich napramkach, adzin ź jakich
łacinizavańnie. Dadzienyja pačynajuć vyvodzicca adrazu paśla skančeńnia
zahruzki fajła. Chacia heta śviedčyć tolki pra toje, što funkcyja
łacinizavańnia vyvodzić vynik adrazu ŭ płyń vychadu. Tamu padličyć čas
kanvertavańnia možna tolki siedziačy na kanale z chutkaściu ŭ nia mienš za 256
KB/sek. Było zaŭvažana, što vialikaja kiryličnaja litara «Й» čamuści nie
apracoŭvajecca zusim. Mahčyma heta vyklikanaje mierkavańniem, što ŭ zvyčajnym
tekście jana nie sustrakajecca. Taksama «вераб'і» kanvertavalisia ŭ
«vierab'i», «у Балёньі» — va «u Balońi», «Заслаўе» — u «Zasłaŭie». Litara «ґ»
taksama ignarujecca.  
Rejtyng: 4.0 (7/-/5/0/4)

**Vyniki**

Što ž, čas zrabić peŭnyja vysnovy. Takim čynam:

Biełazar v3.6.2.2015 ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
CyrLat-HTML v1.1 ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
Cyr/Lat Converter v1.10 ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
Cyr2Lat ![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)  
Kirlat ![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)  
Moŭny Kanvertar v2.3 ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
Kir2Lac v2.0.2 ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
Cyrlat ![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)  
Word2000 ![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)  
www.knihi.com/lacinizatar/ ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
www.pravapis.org/latin.asp ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif) ![*](http://xn--zoak-11a.net/wp-
includes/images/smilies/star.gif)  
slounik.pl ![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)
![*](http://xn--zoak-11a.net/wp-includes/images/smilies/star.gif)

Dobra, što prablema aŭtamatyčnaha kanvertavańnia kiryličnaha tekstu ŭ łacinku
vyrašajecca i srodki jaje vyrašeńnia ŭžo jsnujuć. Dobra, što kožny moža lohka
i prosta atrymać łacinkavy tekst z kiryličnaha aryhinału. Dobra, što
karystalnik moža navat vybrać sabie kanvertavalnik pavodla ŭłasnaha hustu.

Razam z tym krychu žurbotna, što tolki adzinki prachodziać prostyja testy. I
navat hetyja adzinki nia mohuć pakul zrabić z kirylicy łacinku takoj, jakoj
jana musić być nasamreč. Kanvertavalnikaŭ jašče čakaje doŭhi šlach
udaskanaleńnia, jaki jany abaviazkova projduć. Nia siońnia, nia zaŭtra, ale
chutka. Prahres bačny.  
Dla [www.lacinka.org](http://www.lacinka.org) j.Zedlik
([www.zedlik.com](http://www.zedlik.com))

[RSS feed](http://lacinka.org/?feed=rss2&p=14) | [Trackback
URI](http://lacinka.org/wp-trackback.php?p=14)

[ Naciśni, kab skasavać „kamentar”. ](javascript:reRoot\(\))

**Imia** (abaviazkova)

**E-mail** (Abaviazkova - nia budzie bačny inšym)

**URI**

**Tvoj kamentar** ([źmienš](javascript:changeCommentSize\(-80\);) |
[pabolš](javascript:changeCommentSize\(80\)))

 Kanvertuj u łacinku (Što heta takoje, i jak pracuje?)

Dazvolenyja tagi: <a href="" title=""> <abbr title=""> <acronym title=""> <b>
<blockquote cite=""> <code> <em> <i> <strike> <strong>

Papiaredni prahlad:

Notify me of followup comments via e-mail


|

 
  
  
---|---  
  







 



  *[RSS]: Really Simple Syndication


