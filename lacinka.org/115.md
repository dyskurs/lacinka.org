---
layout: simple
title: _p=115.html 
---





## [Niama patreby refarmavać našuju łacinku](https://lacinka.org/?p=115 "Niama
patreby refarmavać našuju łacinku")

![Zołak](https://lacinka.org/wp-content/uploads/2007/05/zolak.minijatura.jpg)U
našyja dni adbyvajecca, možna skazać, renesans biełaruskaj łacinki. Mnohija
joju cikaviacca, dla niekatorych jaje jsnavańnie – niečakanaść.

Surazmoŭca **Łacinki.org** dacent Katedry biełaruskaj filalohii Varšaŭskaha
ŭniversytetu Nina Barščeŭskaja adkazvaje na častyja pytańni, źviazanyja ź
biełaruskaj łacinkaj.

**Alaksandar Navicki:** – Našuju łacinku časam usprymajuć jak niešta
„niedaroblenaje”, i sami biarucca jaje dapracoŭvać. Spadarynia prafesar, ci
ličycie vy, što łacinka vymahaje źmienaŭ?

![Nina Barščeŭskaja](https://lacinka.org/wp-
content/uploads/2007/05/nbarszczeuskaja.jpeg)**Nina Barščeŭskaja:** – Ja
źjaŭlajusia prychilnicaj biełaruskaj łacinki, na jakoj my tut pišam. Na moj
pohlad, niama patreby refarmavać našuju łacinku, tamu što jana daskanała
adlustroŭvaje ŭsie rysy, charakternyja biełaruskaj movie. Isnuje praciahłaja
tradycyja vykarystańnia biełaruskaj łacinki ŭ raźvićci sučasnaj biełaruskaj
movy – bolš za paŭtara stahodździa. I za hety čas vypracavaŭsia ŭzor
biełaruskaj łacinki.

Treba adznačyć, što ŭ peryjad, kali ŭ Biełarusi łacinka nie ŭžyvałasia
(pačynajučy z 1940-ch hadoŭ), jana praciahvała raźvivacca ŭ emihracyi i dajšła
da našych dzion u vyhladzie, jaki kančatkova byŭ vypracavany znakamitym
biełaruskim movaznaŭcam Janam Stankievičam jašče ŭ 1937-1941 hadoch. U
emihracyi łacinkaj vydavalisia časopisy, hazety j knihi, napr.:
dvuchtydniovaja hazeta „Biełarus na čužynie” (Londan 1948-1950;) časopis
Biełaruskich skaŭtaŭ na čužynie „Rada Kruhu” (Čykaha), pieršy numar vyjšaŭ u
1951 h; navukovy časopis „Litva”, (Čykaha 1967-1973?, red. Vacłaŭ Panucevič);
kniha Bieraściejskaja vunija aŭtarstva V. Panuceviča, (Čykaha 1972 h.), dy
inšaje.

Varta zaŭvažyć, što ŭ toj čas, kali prychodziłasia vydavać hazety na ratatary,
nichto nie narakaŭ, što nie chapaje adpaviednych litar!

**Alaksandar Navicki:** – Pasprabujma zasiarodzicca na prapanavanych časam
źmienach, bo mnohim cikava pačuć acenku navukoŭca. Prapanujuć, naprykład,
pisać w zamiest ŭ. Inšaj prapanovaj źjaŭlajecca adychod ad litary ł. Siarod
arhumentaŭ miž inšym toje, što jana žjaŭlajecca zapazyčanaj z polskaj movy. U
jakaści alternatyvy „polskamu” ł prapanujecca słavackaje ľ.

**Nina Barščeŭskaja:** – Nielahična pisać w zamiest ŭ, tamu što ŭ historyi
raźvićcia biełaruskaj łacinki w aznačała kiryličnaje в, napr. u zborniku
biełaruskaha piesiennaha falkloru Piosnki wieśniacze znad Niemna i Dźwiny
(1844-1846) Jana Čačota, u kamedyi Sielanka (1846) i paemie Hapon (1855)
Vincenta Dunina-Marcinkieviča, u hazecie „Mužyckaja Prauda” (1862-1863)
Kastusia Kalinoŭskaha, u zbornikach Dudka biełaruskaja (1891) i Smyk
biełaruski (1894) Franciška Bahuševiča, u hazecie „Biełarus” (1915) i inš.

Niama sensu curacca litary ł, jakaja bolš za paŭtara stahodździa praisnavała ŭ
biełaruskaj movie, tolki tamu, što jana naprykład supolnaja z polskaj movaj.
Pry paraŭnańni abiedźviuch movaŭ – biełaruskaj i polskaj – napeŭna znojdziecca
značna bolš supolnych rysaŭ, jakija śviedčać pra ŭzajemapranikańnie movaŭ
susiednich narodaŭ – heta pa-pieršaje. A pa-druhoje, tak jano skłałasia, što
pačynalnikami sučasnaj biełaruskaj litaratury byli polska-biełaruskija tvorcy.
Dyk niaŭžo j ad ich treba było b adračysia? Pa-treciaje, napisańnie typu
**lies** moža pryvieści da pamyłkovaha dyftanhičnaha vymaŭleńnia, tamu što ŭ
niekatorych biełaruskich havorkach na poŭdni Biełarusi, a taksama na Padlaššy
vystupaje dyftonh **ie**.

U majoj acency, nielha taksama błytać dvuch roznych sposabaŭ napisańnia:
biełaruskaj łacinki j transliteracyi. Na łacincy nazva krainy pavinna pisacca
Biełaruś, a pry transliteracyi Biełaruś budzie pisacca Belarus’. Ale ž nia
kožny musić być filolaham, kab viedać, jak pračytać pravilna transliteravanaje
słova.

**Alaksandar Navicki:** – Idejaj, jakaja časta pajaŭlajecca ŭ prychilnikaŭ
łacinki, heta vykarystoŭvańnie jotavańnia „dziela lepšaj pieradačy biełaruskaj
fanetyki”. U jakaści dadatkovaha arhumentu vykazvajecca dumka, što varta
vykarystoŭvać u łacincy mahčymaści, jakich nie daje kirylica (adsutnaść
litary, jakaja b pieradavała huk „ji”). Vašaja acenka?

**Nina Barščeŭskaja:** – Taki padychod moža j lepš by adlustroŭvaŭ asnovu
słova (historyj-a, historyj-i, historyj-u, historyj-aj), ale ja b nie
ŭskładniała isnujučaha pravapisu, tym bolš, što pry maŭleńni j tak
pajaŭlajecca j.

**Alaksandar Navicki:** – Transkrypcyja niejkaja vychodzić…

**Nina Barščeŭskaja:** – Poŭnaje supadzieńnie pravapisu zhodna z vymaŭleńniem
– heta transkrypcyja. Takim čynam zapisvajucca falklornyja teksty ci
dyjalektnyja z toj metaj, kab całkam adlustravać maŭlennie daśledavanaj
terytoryi ci hrupy ludziej. Padčas transkrypcyi adlustroŭvajucca ŭsie vidy
asymilacyi, napr. ahłušeńnie zvonkich zyčnych pierad hłuchimi (knižka –
kniška) ci azvančeńnie hłuchich zyčnych pierad zvonkimi (baraćba – baradźba).
Nia błytajma hetaha z pravapisam.

**Alaksandar Navicki:** – Ci varta ŭ łacincy pašyrać napisańnie g ŭ słovach,
dzie ŭ biełaruskaj movie časta vymaŭlajecca h ŭ suviazi z dapuščalnaj
varyjantnaściu i adsutnaściu ŭ kirylicy litary, jakaja b paznačała vybuchny
huk g?

**Nina Barščeŭskaja:** – Na moj pohlad, nie. Varta pamiatać pra isnavańnie, z
adnaho boku, litaraturnaj normy, a z druhoha – zvyčaju (ususu), zhodna ź jakim
biełarusy vymaŭlajuć h taksama ŭ zapazyčanaj leksycy.

**Alaksandar Navicki:** – Vialiki dziakuj za razmovu.

[RSS feed](https://lacinka.org/?feed=rss2&p=115) | [Trackback
URI](https://lacinka.org/wp-trackback.php?p=115)

[ Naciśni, kab skasavać „kamentar”. ](javascript:reRoot\(\))

**Imia** (abaviazkova)

**E-mail** (Abaviazkova - nia budzie bačny inšym)

**URI**

**Tvoj kamentar** ([źmienš](javascript:changeCommentSize\(-80\);) |
[pabolš](javascript:changeCommentSize\(80\)))

 Kanvertuj u łacinku (Što heta takoje, i jak pracuje?)

Dazvolenyja tagi: <a href="" title=""> <abbr title=""> <acronym title=""> <b>
<blockquote cite=""> <code> <em> <i> <strike> <strong>

Papiaredni prahlad:

Notify me of followup comments via e-mail


|

 
  
  
---|---  
  







 



  *[RSS]: Really Simple Syndication


