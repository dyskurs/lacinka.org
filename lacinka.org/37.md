---
layout: simple
title: _p=37.html 
---





## [Pisati po-svojomu](http://lacinka.org/?p=37 "Pisati po-svojomu")

Moj pastulat pisać „pa-svojmu” datyčyć movy, jakoj štodzionna pasłuhoŭvajecca
ŭsio jašče značnaja kolkaść biełarusaŭ – hetakzvanych pudlašôv – što žyvuć na
Biełastoččynie pamiž Narvaj i Buham. Mova hetaja – a dakładniej kanhlamerat
viaskovych havorak – nia maje ahulnapryniataj nazvy, tamu prapanuju pakul što
nazvać jaje svajoj, prynamsi da času, kali ŭ hetym sensie budzie dasiahnuty
choć jaki kansensus. Mahčyma, što hetaja mova pavinna nazyvacca
padlaskaj/pudlaśkoj? Albo prosta ruskaj/ruśkoj, jak u Vialikim Kniastvie
Litoŭskim nazyvali movu tahačasnych rusinaŭ – prodkaŭ siońniašnich biełarusaŭ
u ŭkraincaŭ?

Piśmovaja versija ruskaj movy, viadomaja sa Statutaŭ VKL z 16. st., vielmi
padobnaja da siońniašniaj movy pudlašôv – hzn. padlaskich biełarusaŭ, jakich
bačać jak dapaŭnieńnie lićvinôv* siarod biełaruskaj nacyjanalnaj mienšaści na
Biełastoččynie. Prablema nazvy kankretna pa hetym pytańni ciažkaja j
supiarečnaja. Adnak kali vy zapytajecie kaho-niebudź ź vioskaŭ pamiž Narvaj i
Buham, _po-jakomu vy hovoryte doma?_ – vy pačujecie najčaściej adkazy: _po-
našomu_ albo _po-svojomu_. Niesumnienna, čas pryśpieŭ prydumać bolš
aryhinalnuju nazvu, ale mnie asabista ničoha tahoka pakul što nie pryjšło ŭ
hałavu.

Z druhim pytańniem – dzie pisać po-svojomu? – dumaju, što najlepiej było b
pačać u „Nivie” j „Czasopisie”. Ja niejak nie mahu ŭjavić sabie, što možna
było b biez prablem rabić heta ŭ takich hazetach, jak „Kurier Poranny” albo
„Gazeta Współczesna”.

**A pa što ŭvohule pisać po-svojomu?**

Adkaz 1 (jaki najbolš zadavalniaje mianie): Bo heta vielmi pryjemna. I heta
sapraŭdy cool. Bo nichto hetak nia piša ŭ zvyčajnym žyćci (ź viadomych mnie
ludziej – tolki maja žonka j maładziejšy syn, jakija dasyłajuć adno adnamu
SMS-y vyklučna po-svojomu; nu j ja sam, jaki akurat ciapier zakančvaju
pierakład narveskaha ramanu na svoju movu; i jašče adna asoba, jakaja
pierajechała ź Biełastoččyny ŭ Kanadu).

Adkaz 2 (patryjatyčna-fatalistyčny): Bo jak biełarusy my nie pavinny dapuścić,
kab adna z našych dźviuch matčynych (i baćkoŭskich) movaŭ – ja maju na ŭvazie
nas jak biełastoskich lićvinôv i pudlašôv– źnikła voś tak, prosta ad lanoty
hetakzvanaj biełaruskaj elity ŭ Polščy, jakaja navučyłasia pisać pa-biełarusku
i/albo pa-polsku, ale nie dała rady navučycca pisać po-svojomu. (Ci viadoma
vam, što kožnaha miesiaca na Ziamli niezvarotna źnikajuć dźvie movy (!!!) –
zrazumieła, tyja, jakich nichto j nidzie nie pieranies na papieru?).

Adkaz 3 (statystyčna-prahmatyčny): Bo hetaha vymahaje žyćciovy intares
biełaruskaj nacyjanalnaj mienšaści na Biełastoččynie. Analiz vynikaŭ pierapisu
nasielnictva 2002 h. ŭ padlaskim vajavodztvie ŭ paasobnych hminach pakazvaje,
što z kala 46400 asobaŭ, jakija deklaravali biełaruskuju nacyjanalnaść,
pryblizna 37000 (amal 80% biełastockich biełarusaŭ) heta biełarusy-pudlašê,
abo ludzi, jakija ŭ svaim žyćci havorać po-svojomu. I chacia biełarusy z
Haradka ci Naraŭki mohuć daskanała parazumiecca ź ludźmi z Čyžoŭ albo
Klaščelaŭ biez pasrednictva polskaj ci alhielskaj movy, usio ž nielha tut nie
zaŭvažyć peŭnaj davoli vidavočnaj niespraviadlivaści – lićviny mohuć pisać u
svajoj „chatniaj” movie (chacia b u „Nivu” j „Czasopis”), a pudlašê ŭ svajoj –
nie. Pa-druhoje, kali dahetulešni temp asymilacyi biełaruskaj mienšaści ŭ
Polščy zachavajecca, nieŭzabavie bolš jak 90% biełarusaŭ Biełastoččyny j
Polščy buduć składać mienavita pudlašê. Tearetyčna možna spadziavacca, što
ŭzvyšeńnie ichniaj movy da ranhu druhoj pisanaj movy polskich biełarusaŭ moža
jstotnym čynam pryčynicca da pasłableńnia asymilacyjnych pracesaŭ siarod
usiaje mienšaści, a va ŭsiakim razie – stvaryć novaje pole litaraturnaj
samarealizacyi tym biełarusam, jakija nie adčuvajuć siabie ŭpeŭniena ŭ
litaraturnaj biełaruskaj movie, albo zusim nia mieli nahody vyvučyć hetuju
movu, ale nadalej mohuć vyrazić svaju biełaruskuju dušu po-svojomu. Dyk
navošta ž im zabaraniać?

Adkaz 4 (misijny): Toje pakaleńnie 30- i 40-hadovych, jakoje siońnia
zasiarodžanaje vakoł „Nivy” i „Czasopisu”, jašče nie zavieršyła svaje
biełaruskaj misii ŭ Polščy. Naohuł, heta ludzi, jakija vyvodziacca z chvali
studenckaha adradžeńnia 80-ch hadoŭ. Mienavita hetaje pakaleńnie polskich
biełarusaŭ prydumała „Basovišča”, zasnavała „Czasopis”, uviało navučańnie
biełaruskaj movy ŭ biełastockim sadku j pačatkovaj škole, viało „Radio Racja”
i pryčyniłasia da kardynalnaj źmieny abličča biełaruskaj mienšaści ŭ Polščy ŭ
90-ch hadoch. Jano ŭžo, na dobry ład, pavinna spačyć na łaŭrach, kali b nie
adno ale. Biełaruskija studenty 80-ch hadoŭ heta praktyčna apošniaje
pakaleńnie „haradzkich", jakija jašče zdolnyja dosyć svabodna havaryć po-
svojomu. Dla pakaleńnia ichnych dziaciej svoja mova – kali jaje nie zapisać u
hazetach i knižkach, i, takim čynam „pryvieści ŭ harady” – moža stacca takim
samym reliktam zabytaj minuŭščyny, jak sierp i žorny. Inakš kažučy,
nacyjatvorčaja misija „adradženckaha” pakaleńnia biełaruskich studentaŭ 80-ch
hadoŭ nasamreč budzie zavieršanaja tolki tady, kali jany pasprabujuć zachavać
(prynamsi na papiery) adzin z najvažniejšych elementaŭ svaje duchovaj
tojesnaści – svoju movu – dla palakeńnia svaich dziaciej i ŭnukaŭ. Kali nia
my, to chto?

**Ty nie adkryvaješ Ameryki …**

Ja viedaju. Ale ja zusim i nie chaču być adkryŭcam ci pijanieram čaho-niebudź.
Chaču spravakavać šyrejšy hramadzki vodhuk.

Ja nie mahu skazać, chto pieršy zaprapanavaŭ pisać albo pisaŭ po-svojomu
naohuł, ale ja chutčej za ŭsio nia nadta pamylusia, kali skažu, što na
Biełastoččynie – u adnaznačna biełaruskim kantekście, pra jaki tut viadziecca
havorka – pisańnie po-svojomu pačałosia ŭ „Nivie" u 70-ja hady, kali vieršy na
movie svajoj vioski (Volka, hmina Orla) pačała publikavać Zosia Sačko. Potym
Litaraturnaje Tavarystva „Biełavieža” apublikavała try zborniki paezii Zosi
Sačko ŭ svajoj movie. U 2002 hodzie pad šyldaj taho samaha tavarystva vyjšaŭ
zbornik paezii Viktara Stachviuka po-svojomu (darečy, apublikavanyja vieršy
Sačko j Stachviuka źjaŭlajucca klasnym dokazam taho, što j svoja mova, i jaje
karystalniki chavajuć pierad nami nadzvyčaj cikavyja tvorčyja mahčymaści). A ŭ
Bielsku Padlaskim entuzijast i papularyzatar historyi j kultury svajoj małoj
ajčyny, Daratej Fionik, užo badaj vośmy hod zapar vydaje časopis „Bielski
Hostineć”, u jakim čas ad času pajaŭlajucca teksty po-svojomu. Pašana j chvała
im za heta. Heta pieradusim jany mohuć pretendavać na rolu pijanieraŭ u hetym
sensie.

Adnak i zborniki paezii Sačko i Stachviuka, i časopis Fionika zastajucca na
paboččy hałoŭnaha rečyšča vydaviecka-litaraturnaj aktyŭnaści biełastockich
biełarusaŭ, jakija abirajuć litaraturnuju biełaruskuju (albo polskuju) movu
dziela pieradačy infarmacyi dy estetyčnych kaštoŭnaściaŭ. Toje, što ja
prapanuju ŭ hetym tekście, źjaŭlajecca zaklikam da tych, chto farmuje
infarmacyjna-vydavieckuju palityku ŭ bielaruskim asiarodździ, kab dazvolili
vykazvacca ŭ svaich medyjach (uklučjučy ŭ heta bielaruskamoŭnyja prahramy ŭ
lakalnaj biełastockaj televizii j radyjo) tym, chto zachoča vykazvacca po-
svojomu. Inačaj kažučy, pastaŭmasia da svojoj movu jak da treciaj raŭnapraŭnaj
movy biełaruskaj mienšaści ŭ Polščy, kab zrabić ź jaje narmalnuju pryładu
kamunikacyi ŭ asiarodździ, jak u vusnaj, hetak i ŭ piśmovaj versii.

Ja zaklikaju, na dobry ład, nia prosta dazvolić publikavacca, a supolna
stvarać i realizavać metavuju prahramu pramocyi j raźvićcia svojeji movy ŭ
medyjach biełaruskaj mienšaści. Z pryčynaŭ, vyłuščanych u čatyroch adkazach na
adno j toje ž pytańnie, pastaŭlenaje vyšej. Čas, kali možna było skazać što
čas pryśpieŭ zrabić heta, daŭno ŭžo minuŭ. Ale jašče nie zapozna kab zrabić
heta. Nie azirajučysia na toje, što pra nas padumajuć palaki albo našyja
padlaskija „ukraincy”.

**Darečy, a ty heta nie pra ŭkrainizacyju?**

Nie. Jakraz pra biełarusizacyju.

U pierapisie nasielnictva 2002 h. 39900 asobaŭ deklaravała, što jany
karystajucca ŭ štodzionnym žyćci biełaruskaj movaj (86% ad usich, chto ličyć
siabie na Biełastoččynie biełarusami). Kali padličyć, dyk kala 32000 asobaŭ z
hetaj hrupy — pudlašê, jakija identyfikavali svaju chatniuju movu jak
biełaruskuju. Hetaja identyfikacyja, navat kali jana nia całkam pravilnaja z
navukova-linhvistyčnaha punktu pohladu, całkam zrazumiełaja na emacyjnym
uzroŭni, i jana maje dla nas vielmi važnaje značeńnie. Bo jana aznačaje, što
jak minimum 32000 pudlašôv u 2002 h. nia mieła namieru nijak identyfikavacca z
ukrainskaściu, nie zvažajučy na toje, što ichniaja mova rašuča bližejšaja da
standartaŭ ukrainskaj litaraturnaj movy, čym biełaruskaj, pra što z
mańjakalnaj upartaściu paŭtaraje Źviaz ukraincaŭ Padlašša. Vynik
dvaccacihadovaj ukrainizacyi Biełastoččyny – 1400 pierakananych Ukraińców
(2,8% usich biełastockich biełarusaŭ) – dazvalaje nam zrabić dźvie istotnyja
vysnovy.

Pa-pieršaje, prablema ŭkrainizacyi nia budzie mieć nijakaha jstotnaha ŭpłyvu
na dalejšaje raźvićcio biełaruskaj etničnaj tojesnaści na Biełastoččynie.
Brutalna kažučy, nas u budučyni źniščyć palanizacyja, a nie ŭkrainizacyja.
Našaj hałoŭnaj zadačaj źjaŭlajecca maksymalna addalić hetuju perspektyvu, a
nie zmahacca z ukrainizacyjaj. Хай вам щастит, брати-українці, на Підляшши!

Pa-druhoje, mahčymaje prydańnie svojeji movie statusu aficyjnaj movy mienšaści
ŭ bielaruskim ruchu – a prama kažučy: stvareńnie ŭ našym mienšasnym maštabie
jašče adnaje ŭschodniesłavianskaj movy pobač z rasiejskaj, biełaruskaj
ukrainskaj i rusinskaj – moža vielmi dapamahčy ŭ nacyjanalnaj
samaidentyfikacyi biełastockich biełarusaŭ u nastupnym pierapisie
nasielnictva. Heta datyčyć jak pierakananych biełarusaŭ, tak i tych, jakija –
mienavita z pryčyny ichniaj "nieviadoma jakoj” movy – nazvali siabie albo
palakami, albo ŭkraincami.

**Tłumačyć dalej, pra što ja, ci heta j tak dastatkova jasna?**

Dastatkova jasna.

Tady ja patłumaču jašče. Kateharyčnaja etničnaja identyfikacyja vyklučna na
padstavie lihvistyčnaj — „ja havaru padobna jak ukraincy ź Ilvova, dyk peŭna
ja ŭkrainiec” — źjaŭlajecca razumovaj aberacyjaj, jakuju ŭ Polsčy padtrymvajuć
bolš čym u jakoj inšaj krainie. Bo tolki Polšča — takaja vyklučnaja kraina
Eŭropy, dzie amal usie (97-98% hramadzian) havorać adnoj movaj (jakaja nia
maje ŭžo žyvych havorak i dyjalektaŭ), majuć adnolkavuju relihiju, i ahulna
kažučy, u kulturnym dy cyvilizacyjnym sensie da bolu adnarodnyja. Eŭropa, i z
zachodniaha, i z uschodniaha boku Polščy, zusim inšaja, kali zirnuć na
dačynieńni pamiž dziaržavaj, narodam, nacyjanalnaściu, kulturaj i movaj. Jana
bahaciejšaja j bolš składanaja.

Daloka nie šukajučy, voźmiem Biełaruś i Ŭkrainu. Ci tyja biełarusy j ukraincy,
jakija ŭ čarhovym pakaleńni ŭ siemjach razmaŭlajuć pa-rasiejsku i pa šyju
zanuranyja ŭ rasiejskaj kultury, ale nadalej identyfikujuć siabie ŭ jakaści
biełarusaŭ i ŭkraincaŭ, niejkim abjektyŭnym arbitražom pavinny być abaviazkova
zaličanyja da rasiejcaŭ? Pierakładajučy heta na svoju movu: ci čałaviek u
Dubičach Carkoŭnych, jaki identyfikuje siabie jak biełarusa, pavinien być
hurtova zaličany da ŭkraincaŭ, bo jon havoryć „chutčej pa-ukrinsku, čym pa-
biełarusku”? Tłumačeńnie, što pudlašôv – ź linhvistyčnaha hledzišča
„nieśviadomych ukraincaŭ” – biełarusami zrabiła bolš ci mienš prymusova
kamunistyčnaja ŭłada ŭ Polščy paśla II ŭsiaśvietnaj vajny, źjaŭlajecca
mienavita adnoj z prajavaŭ hetkaj razumovaj aberacyi. Darečy, jana nadzvyčaj
abražaje samich hetych „nieśviadomych ukraincaŭ”.

Eŭropa pa zachodnim baku našych aharodžaŭ daje bahatuju palitru prykładaŭ,
dzie nacyjanalnaja identyfikacyja abapirajecca nie na adnoj-adzinaj movie, a
na niekalkich movach adnačasna, a taksama na inšych istotnych rečach: supolnaj
historyi, kultury, relihii, albo palityčnaj ci ekanamičnaj łučnaści. Irlandcy
nie pierastajuć być Irlandcami, chacia amal usie jany zabylisia ŭžo movu
svaich kielckich prodkaŭ, i havorać na movie kolišnich vorahaŭ. Narvehi —
adziny narod (i nacyjanalnaść), chacia ŭ ich dźvie movy: "nasadžanaja”
datčanami bokmål i svoja mova – nynorsk. Padobna j švajcarcy, jakija
źjaŭlajucca adnym narodam (i nacyjanalnaściu), chacia ŭ ich až čatyry
nacyjanalnyja movy: niamieckaja, francuskaja, italjanskaja j retaramanskaja. I
švajcarcy niejak dajuć rady, nie chvarejuć na nacyjanalnuju šyzafreniju. Ci my
na Biełastoččynie nie damo rady dźvium nacyjanalnym movam? Što za pytańnie.

**Retaramanskaja analohia**

Zatrymajmasia na chvilinku pry retaramanskamoŭnych švajcarcach. Analohija da
ichniaj sytuacyi dazvolić mnie chutčej rastłumzčyć, što treba zrabić nam,
niedapalanizavanym pudlašam. Ich kala 60000 u kantonie Graubünden, jaki
miažuje z Aŭstryjaj dy Italijaj. Ichniaja mova, heta, pa sutnaści, piać
dyjalektnych varyjantaŭ (Sursilvan, Sutsilvan, Surmiran, Puter, Vallader) i
panadrehijanalnaja versija movy – Rumantsch Grischun (RG), štučna
syntezavanaja ŭ 1982 h. na padstavie zhadanych piaci dyjalektaŭ. Kožny z
hetych piaci dyjalektaŭ, jak i RG, maje svaju ŭnarmavanuju piśmovuju versiju i
navučajecca ŭ škołach tych hminaŭ kantonu, na terytoryi jakich jon isnuje.
Značyć: viadomaja nam adno z nazvy retaramanskaja heta nasamreč piać roznych
naturalnych movaŭ i adna štučnaja, raspaŭsiudžanyja na terytoryi, jakaja
pryblizna adpaviadaje abšaru našaj małoj ajčyny pamiž Buham i Narvaj. I
švajcarcaŭ-retaramancaŭ pryblizna stolki ž, kolki biełarusaŭ na
Biełastoččynie. I zachavańnie ichniaj movy – amalgamatu byłoj łaciny dy
havorki hiermanaŭ – pad pahrozaj. Adnak jany nie zdajucca.

A my što? U nas jość svoja mova, jakaja na pieršy pozirk źjaŭlajecca mazajkaj
viaskovych havorak biaz składu j ładu. Ale i ŭ hetym „chaosie” jość svoj
paradak. Usie našyja padlaskija havorki možna padzialić na try (albo maksimum
čatyry) vyraznyja hrupy. Kryteryjaŭ padziełu šmat, ja dla prykładu padam adzin
z najpraściejšych. Bieručy pad uvahu, jak etymalahičnyja zyčnyja d i t viaduć
siabie pierad hałosnymi e i i, havorki svojeji movy možna padzialić na
nastupnyja hrupy: 1) deń, teper, chodzici; 2) deń, teper, choďiťi; 3) deń,
teper, choditi; 4) deń, teper, chodyty. Hetyja čatyry hrupy možna zredukavać
da troch, uklučajučy havorki z vymaŭleńniem choditi (ćviordyja d i t, ale ale
taksama vyrazna čutnoje paśla ich i) u 2 albo 4 hrupu. Voilá. U nas taksama
jość svaje try ci čatyry „retaramanskija dyjalekty”. Švajcarcy dakazali nam,
što možna dać rady navat u takoj mazajkavaj linhvistyčnaj sytuacyi.

Što ja chaču hetym skazać? Pieradusim toje, što kali my ŭžo pačniem pisać po-
svojomu – u što ja hłyboka vieru – to nie naležyć adrazu naviazvać niejkaha
adzinaha hramatyčna-arfahrafičnaha standartu. Chaj u nas buduć hetyja try
(čatyry) versii zvajoj movy, kožnaja ź jakich maje svaju ŭnutranuju fanetyčna-
marfalahičnuju lohiku dy niepaŭtornaje charastvo. Chaj kožny piša ŭ takoj
versii, jakoj jaho navučyli tata j mama. A potym pabačym, jak raźviniecca
sytuacyja. Niavyklučana, što zusim nia treba budzie sklikvać suśvietnaha
linhvistyčnaha kanhresu pudlašôv z udziełam delehataŭ AAN, EZ i ZBiRu, kab
apracavać adziny standart svojeji movy. Prosta jon moža sfarmavacca sam. Tym
bolš, što ŭsie čatyry hrupy havorak bazujuć na supolnaj leksicy j frazealohii.

**Jašče tolki adno adstupleńnie pra rusinaŭ …**

Naprykład rusinam (u Polščy bolš viadomym jak łemki; nia błytać z rusinami z
VKL) u hetym sensie horš, bo leksika polskich, ukrainskich, słavackich i
serbskich rusinaŭ časam dosyć značna adroźnivajecca miž saboj. Ale jany nie
zdajucca – raźvivajuć adnačasova čatyry versii rusinskaj movy, jakija
hruntujucca na žyvych havorkach zaležna ad krainy pražyvańnia. Jany pačali
rabić heta pad kaniec 80-ch hadoŭ, kali j my pavinny byli pačać niešta rabić
sa svajoj padlaskaj movaj. Ale ŭ nas na Biełastoččynie mahčymyja ruchi ŭ hetym
napramku blakavaŭ „ukrainski sindrom”: usim u 80-ch i 90-ch hadoch zdavałasia,
što pramocyja svojeji movy paspryjaje adno ŭkrainizacyi Padlašša, i ničoha nia
daść biełaruskaj spravie. I ja hetak dumaŭ, za što va ŭsich zacikaŭlenych, i
pieradusim u majoj siamji, sardečna j publična prašu prabačeńnia. Zhryšyv.
Kajusia. Bolej hetak nie padumaju. I nia budu bolej stračvać času na dyskusii
pra toje, „chto ž my **** takija ŭ sapraŭdnaści”: bieła- ci mała- ci prosta
ruskija.  
**  
…nu, zaraz pačniecca**

Z prahmatyčnych pieradusim pierkavańniaŭ ja ŭvažaju, što my pavinny adaptavać
dziela zapisu svojeji movy łacinski alfabet. Hałoŭnaja pryčyna nieabvieržnaja:
kolkaść realnych i patencyjnych karystalnikaŭ svojeji movy značna bolšaja za
kolkaść tych, chto viedaje kirylicu. Heta pierš za ŭsio datyčyć maładych
pakaleńniaŭ pudlašôv, jakija nia tolki nia chočuć vyvučać „dziaŭbanutyja
bukvy”, ale čaściakom nia majuć navat i nahody, kab hetym zajmacca, ad času,
kali sa škoł u masavym paradku „vysialili” rasiejskuju movu i ŭviali
anhielskiju. Tamu kirylica ŭ Polščy nia maje navat adnaje dziesiataj takich
šancaŭ zachavacca, jak łacinka. A ja nie chacieŭ by prapanavać rabić niešta,
što ŭžo siońnia ŭsprymajecca, jak niešta nakanavanaje na parazu.

Kali ja pradstaviŭ prajekt raźvićcia svojeji movy ŭ jakaści poŭnavartasnaje
movy polskich biełarusaŭ traim VIB-am (VIB – Very Important Belarusian) u
Biełastoku niejkija paŭtara hodu tamu, ź ichniaha boku było amal poŭnaje
razumieńnie hetaj idei aprača… voś mienavita, uviadzieńnia łacinskaha
alfabetu. Ja viedaju ŭsie arhumenty suprać. Ja nia budu ich tut ahavorvać, kab
nie vyklikać admoŭnych emocyjaŭ jašče raz. Ja taksama nie nazavu inšych
arhumentaŭ za – aprača zhadanaha vyšej prahmatyčnaha. Prosta pradstaŭlu
stanoŭčuju prapanovu, nad jakoj varta zadumacca.

Jašče kryšku i zakančvaju. Hety tekst, kaniešnie, zanadta doŭhi, kab stravić
jaho ŭ adnym čytańni.

Jak pisati po-svojomu? A voś tak:

> Mokry Prohał, tak nazyvali siête miêśtie.
>
> Hallstein zatrymavsia poseredini.
>
> Prohał byv na schili horê, čerez kotory protikała vodianaja žyła. Zemla ode
> była syraja i čorna, i tut dikim poradkom rośli razny gatunki roślinuv.
> Čerez siêtu bujnu roślinnośť ode pachło inačej, niž na inšych schiłach.
> Trava i liśtianyje dereva, a v travie mnužêń kamiêńčykuv z nevelikich
> zabytych obsypuv. Zverchu navisav hrebeń hniłoji skały. V promižutkach mižy
> derevinoju rośli korčê vysokoho zajčoho kropu. To peredovsiêm dla joho
> Hallstein prychodiv siudy tak často čerez vsiê svojê chłopciôvśki lêta. Vôn
> ne môh by odkazati na pytanie, što joho zvezuvało z siêtym kropom, vôn tôlko
> odčuvav, što to byli čudny rośliny, kotory tut tak dikovato porozpuskali
> velizny korony svojich kviêtok.
>
> Tekučoji vody ne było vidno, ale kamiênie tut čuť ne ciêły čas było
> vilhôtne. Vilhoť prosočuvałasia i vytikała prosto z zemlê i tiêniu.

Heta frahment ramanu narveskaha piśmieńnika Tarjei Vesaasa Varnått (Veśnianaja
nôč), jaki ja zhadvaŭ raniej.

Biezumoŭna amal usio jasna j zrazumieła (dadatkova prapanuju čytačom
„Czasopisu” karotkaje apaviadańnie Grahama Greene’a ŭ maim pierakładzie, kab
asvoicca z našaj „novaj” movaj), tamu abmiažujusia tolki da niekalkich najbolš
nieabchodnych kamentaroŭ.

Alfabet vykarystany vyšej źjaŭlajecca kambinacyjaj hrafičnych znakaŭ,
užyvanych u polskaj i českaj movie. Zrazumiełyja hrafičnyja adpaviedniki pamiž
kirylicaj i łacinkaj ja aminaju, a padaju tyja, jakija vymahajuć niekalkich
słovaŭ kamentara: š – ш, č – ч, ž – ж, ś – сь, ć – ць, ź – зь, ď – дь, ť – ть,
ł – л, l – ль, v – в.

Uviadzieńnie ś, ć i ź dazvalaje nam aščadzić miesca ŭ paraŭnańni da kirylicy –
adpaviednyja im сь, ць і зь ŭ kirylicy vymahajuć dvuch znakaŭ. Toje samaje
datyčyć dźviuch inšych paraŭ: ť – ть, ď – дь. Uvodziačy š, č i ž, my nie
aščadžajem miesca ŭ paraŭnańni da kirylicy, ale ŭ paraŭnańni da polskaj versii
łacinskaha alfabetu tak: tam sz i cz składajucca z dvuch znakaŭ. Uviadzieńnie
adpaviednaści v – в pradyktavanaje važnym taktyčnym mierkavańniem. U
niekatorych padlaskich havorkach etymalahičnaje v(в) na kancy słova i pry
zamykańni składu ŭ siaredzinie słova źmianiajecca ŭ bolš ci mienš čutnuju
napaŭhałosnuju „ŭ”, jakuju ŭ biełaruskaj kirylicy aznačajuć litaraj ў. Kali my
vyrašajem zachavać na piśmie hetuju fanetyčnuju źjavu, tady w – zastajučysia ŭ
„taktyčnym adychodzie” – źjaŭlajecca naturalnym kandydatam dziela vykanańnia
hetaj roli: vyjšov/vyjšow; pôvdeń/pôwdeń; itp.

Adpaviednaść pamiž hałosnymi taksama zdajecca zrazumiełaj, moža za
vyklučeńniem dvuch našych dyftonhaŭ: ô – уо (kôń/куонь); ê – ыэ (orêch/орыэх).
Plusam vykarystańnia łacinskaha alfabetu źjaŭlajecca elehantny sposab zapisu
dyftonhaŭ, asabliva bačny ŭ palatelizavanaj pazycyi. Paraŭnajma, naprykład,
łacinkavy j kiryličny zapis słovaŭ „nios” i „miech” po-svojomu: niôs – ніуос;
miêch – міыэх.

Vykarystanie „daškaŭ” dziela aznačeńnia dyftonhaŭ ô i ê źjaŭlajecca biezumoŭna
„estetyčnym nastupstvam” uviadzieńnia š, č i ž (alfabet svojeji movy pavinien
być nia tolki „erhanamičny”, ale j vyhladać pavinien pryhoža!). Pa-druhoje,
dyftonh ô užo jsnuje ŭ piśmovym vyhladzie ŭ słavackaj movie. Słavaki kažuć môj
(moj) dakładna tak jak pudlašê. I tamu chtości, chto ŭ žyćci kirujecca
erhanamičnym filazafičnym pryncypam, što nie naležyć stvarać bolej bytaŭ, čym
patrebna, aznačeńnie našych dyftonhaŭ znakami ô i ê nie padasca nijakaj
fanaberyjaj, a niepaźbiežnaj estetyčna-filazaficzna-linhvistyčnaj
nieabchodnaściu.

Pryviedzieny kavałačak ramanu Vesaasa, jak i apaviadańnie Greene’a,
pierakładzienyja na movu, jakuju ja vyvučyŭ u rodnaj vioscy Lachi (hmina
Naraŭ). Heta taja hrupa havorak (časam movaznaŭcy nazyvajuć ich
zachodniepadlaskimi havorkami), dzie havorać „miakka”: choďiťi. U zapisie heta
vypadaje jak „choditi”, što niesumnienna całkam pryjmalna taksama dla pudlasôv
z paŭdniovaj častki Hajnaŭščyny j Bielščyny, dzie havorać krychu bolš ćviorda:
choditi.

Inšyja pryniatyja mnoj arfahrafičnyja kanvencyi ŭ peŭnaj stupieni
subjektyŭnyja, ale zusim nie arbitralnyja. Urešcie svoja mova —
uschodniesłavianskaja, dyk pryjmajučy kankretnyja rašeńni ja braŭ za ŭzor
arfahrafičnyja padychody ź biełaruskaj dy ŭkrainskaj movaŭ.

Nu što ž, voś i kaniec. Albo pačatak, jak chto choča. Žadajučy ŭsim pryjemnaha
čytańnia, ja chacieŭ by vyrazić nadzieju, što hety artukuł ne bulkne jak kameń
v bołoto i ne propade nazusiêm, a schilić čytača da šmatlikich karysnych
rozdumaŭ. Kali b niechta sa spadarstva chacieŭ padzialicca imi sa mnoj, budu
vielmi rady. Moj e-mail: maksymiukj@rferl.org

**Jan Maksimiuk**

Praha, studzień 2005 h.

Krynica: [Czasopis 2005-02-09](http://www.sonca.org/czasopis/)

Pierakład z polskaj: Zołak  
___________  
*u dadzienym značeńni žychary tych terytoryjaŭ Padlašša, jakija ŭvachodzili ŭ skład VKL. [zaŭv.pierakł.] 

[RSS feed](http://lacinka.org/?feed=rss2&p=37) | [Trackback
URI](http://lacinka.org/wp-trackback.php?p=37)

![](http://lacinka.org/wp-
content/plugins/briansthreadedcomments.php?image=spacer.png)
![antyniwa](http://lacinka.org/wp-content/comvatars/identified-
pool/contact_unknown.png) antyniwa

2006-08-08 10:39:05

Maks,szto ty chlusisz? Wy aposzniaje i da taho jaszcze "haradzkoje" pakalennie
jakoje havoryc pa svojemu? A chto taki z Waszaha pakalennia naradzilsia u
horadzie? Chacia adnu mianuszku nazawi. Mitomania…

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Vital](http://lacinka.org/wp-content/comvatars/identified-
pool/contact_unknown.png) Vital

2006-10-20 22:43:57

dzakuju za karysnuju infu

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Tomasz](http://lacinka.org/wp-content/comvatars/identified-
pool/contact_unknown.png) Tomasz

2006-11-22 13:56:44

No cóż admin, który uważa się za literata i kulturalnego człowieka ocenzurował
moje wypowiedzi - zwyczjanie je wyciął chociaż nikogo nie obrażały tylko były
niewygodne. SZKODA, ZE POLSCY BIAŁORUSINY CZERPIĄ WZORCE Z BATKA LUKASZENKA!!!  
Ukraina i tak peremoze na Pidlashi!

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Zołak](http://lacinka.org/wp-content/comvatars/identified-
pool/contact_unknown.png) Zołak

2006-11-22 14:21:40

1) Wyciąłem komentarze nie dotyczące tematu. Taka jest rola admina, sprzątać.
Na forum harazd możesz uprawiać jakąkolwiek mniemanlogię, ale tu nie lubimy
antybiałoruskich wypowiedzi.

2) Mam w zanadrzu inne metody, ale jestem dziś dobry.
![;\)](http://lacinka.org/wp-includes/images/smilies/icon_wink.gif)

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Tomasz](http://lacinka.org/wp-content/comvatars/identified-
pool/contact_unknown.png) Tomasz

2006-11-22 14:50:18

Powiedziałem tylko dwie rzeczy, że wmawianie ukraińskojęzycznym mieszkańcom
Podlasia, że ich gwara jest białoruska to zwyczajne świństwo i że Białoruś nie
może się odrodzić narodowo, bo tylko pół Zachodniej Białorusi posługuje się
językiem białoruskim. Okolice Brześcia to tereny gdzie rdzenna ludność
ukraińska wybiera język rosyjski a nie białoruski. I tyle…

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![tomasz](http://lacinka.org/wp-content/comvatars/identified-
pool/contact_unknown.png) tomasz

2006-11-22 15:02:51

Pisałem tylko, że wmawianie mieszkańcom Podlasia, którzy posługują się gwarą
ukraińską jest zwyczajnym świństwem i prowadzi do szybkiej polonizacji. A
druga sprawa to kraj Białoruś - tam nie ma odrodzenia narodowego bo tylko
połowa części zachodniej posługuje się językiem białoruskim. Okolice Brześcia
to tereny gdzie miejscowa ludność ukraińska wybiera rosyjski. I tyle

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
[![Zołak](http://lacinka.org/wp-content/comvatars/identified-
pool/contact_unknown.png)](http://www.lacinka.org)
[Zołak](http://www.lacinka.org)

2006-11-22 15:21:23

Tak się składa Tomaszu, że znam sytuację Białorusi i Białorusinów nie z forów
internetowych, i wiem kiedy ktoś mi wciska kit.

Fakt, trochę się uniosłem, ale wykasowałem też swoje komentarze, żeby było
sprawiedliwie. Po prostu jakoś twoje wiadomości o Białorusi nie skłaniaja mnie
do traktowania cię jako poważnego rozmówcy, i dlatego nie podejmuję duskusji.
Skoro na temat powyższego artykułu masz do powiedzenia tylko tyle, że Podlasie
jest ukraińskie, coż. Niech ten twój komentarz tu wisi jako przykład swoistego
"myślenia"…

Traktowanie przejściowych gwar jako ukraińskich jest tym samym czym określanie
surżyka językiem rosyjskim albo ukraińskim. Spekulacją nie wiadomo czemu
służącą.

Jest mi zupełnie obojętne, czy na Podlasiu są Ukraińcy, jakoże nie zmuszam
nikogo do bycia Białorusinem. Zależy mi raczej na jakości naszej
białoruskości, a nie na terytoriach.

Trzymaj się ciepło.

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Ja](http://lacinka.org/wp-content/comvatars/identified-
pool/contact_unknown.png) Ja

2007-01-25 19:33:52

Hahaha ![:\)](http://lacinka.org/wp-includes/images/smilies/icon_smile.gif)
Jak baczu, szto hety czalawiek (Tomasz) pisza na roznych forach dy staronkach,
prosta śmiajusia, bo szto ż inszaha zastalosia. Jość takija ludzi, jakim
niczoha nie pieratlumaczysz ![:|](http://lacinka.org/wp-
includes/images/smilies/icon_neutral.gif)

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png) [![Alaksandar
Navicki](http://lacinka.org/wp-content/comvatars/registered-
pool/81.png)](http://slounik.pl) [Alaksandar Navicki](http://slounik.pl)

2007-01-25 20:13:13

Racyja, niekatorym navat niama sensu niešta tłumačyć.

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Ja](http://lacinka.org/wp-content/comvatars/identified-
pool/contact_unknown.png) Ja

2007-01-27 22:29:46

Treba jamu dać pasłuchać kazku Lavona Volskaha pra chłopca, jaki u Intarnecie
pisau na bielaruskich sajtach ![:\)](http://lacinka.org/wp-
includes/images/smilies/icon_smile.gif)

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



![](http://lacinka.org/wp-
content/plugins/briansthreadedcomments.php?image=spacer.png)
![Petro](http://lacinka.org/wp-content/comvatars/identified-
pool/contact_unknown.png) Petro

2007-02-23 02:48:48

Szkoda, że prawdziwi Białorusini z okolic Gródka czy Krynek nie mają cywilnej
odwagi spojrzeć prawdzie w oczy, że jednak okolice Kleszczel, Bielska
Podlaskiego czy Siemiatycz to tereny, które zamieszkuje etniczna ludność
ukraińska… ale cywilizowany świat widzi taką białoruskość… a forumy również
czytają we Lwowie…

[Zalahujsia kab adkazać](http://lacinka.org/wp-
login.php?redirect_to=http://lacinka.org/?p=37)



[ Naciśni, kab skasavać „kamentar”. ](javascript:reRoot\(\))

**Imia** (abaviazkova)

**E-mail** (Abaviazkova - nia budzie bačny inšym)

**URI**

**Tvoj kamentar** ([źmienš](javascript:changeCommentSize\(-80\);) |
[pabolš](javascript:changeCommentSize\(80\)))

 Kanvertuj u łacinku (Što heta takoje, i jak pracuje?)

Dazvolenyja tagi: <a href="" title=""> <abbr title=""> <acronym title=""> <b>
<blockquote cite=""> <code> <em> <i> <strike> <strong>

Papiaredni prahlad:

Notify me of followup comments via e-mail


|

 
  
  
---|---  
  







 



  *[RSS]: Really Simple Syndication


